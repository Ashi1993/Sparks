<h2>වර්තමාන ලංකාව සහ ලොක ඉතිහාසය</h2>

<h4>තෘතීය භාගය</h4>

<h4>1 ඉංග‍්‍රීසි පාලනය පටන් ගැනීම</h4>

<h5>1815 ගිවිසුම</h5>

<p>ශ්‍රී වික‍්‍රම රාජසිංහ රජු අල්ලා ගැනීමෙන් පසු උඩ රට පළාත් ද ඉංග‍්‍රීසීන්ගේ පාලනයට යටත් වූයේ ය. එහෙත් පාලනය භාර දිය යුත්තේ කෙ සේ ද යනු සිංහල රදළ වරුන් හා භික්ෂුන් ද අතර සාකච්ඡුා පැවැතුණි. ඉංග‍්‍රිසීන් මුල දී බලාපොරොත්තු වූයේ තමන්ට  ඕනෑ පරිදි වෙළෙද කටයුතුවලට රටේ අවකාශය ලැබෙන පරිදි නිදහස් ගිවිසුමක් සිංහල ආණ්ඩුවත් සමග ඇති කර ගැනීම යි. එහෙත් බලාපොරොත්තු වු අන්දමට වඩා වාසි ලැබී තිබේ. සිංහලයන් තුළ පැවැත්තේ රෞද්‍ර රජු ගෙන් නිදහස් වීමේ අපෙක්ෂාව යි. දැන් එය ඉෂ්ට වී තිබේ. ඉන් පසු කළ යුත්තේ කුමක් දැ යි කල් ඇතිව තීරණය කර නො තිබුණේ ය. මේ අවස්ථාවේ සාකච්ඡුා පවත්වන්නට සිදු වූයේ එ හෙයිනි.</p>

<p>ගිවිසුමක් පිට ඉංග‍්‍රිසීන්ට ආණ්ඩුව භාර දිය යුතු බව වාරියපොළ අනුනායක තෙරුන් වහන්සේ විසින් ඉදිරිපත් කළ අදහස කාගේත් සතුටට හේතු විය. එනිසා අදහස් සාකච්ඡුාවෙන් පසු 1815 මාර්තු මස 1 වැනි දින රාත‍්‍රි ජෝන් ඩොයිල් විසින් සකස් කරන ලද වගන්ති දොළොසකින් යුත් ගිවිසුම් පත පසු ව දා 02 වැනිදා* මහනුවර මඟුල් මඩුවේ රැුස් වූ රදළවරුන්ගෙන් යුක්ත මහා සභාවේ දී කියවන ලදී. කියවා සම්මත කර ගත් පසු දෙ පක්ෂයේ නියෝජිතවරුන් විසින් අත්සන් තබන ලදී. එංගලන්තයේ ජෝර්ජ් රජ තුමා වෙනුවෙන් බ‍්‍රවුන් රිග් ආණ්ඩුකාරයා ද සිංහලයන් වෙනුවෙන් අදිකාරම්වරුන් ඇතුළු නිලමවරු ද අත්සන් තබන ලදීන් 1815 මාර්තු මස 3 වැනි දින පටන් ඉංග‍්‍රිසි මහ රජු යටතේ පාලනය ආරම්භ වූයේ ය.</p>

<p>ගිවිසුමේ සදහන් වන ප‍්‍රධාන අදහස් පහත දැක්වේ.<br>

1. 	ශ්‍රී වික‍්‍රම රාජසිංහ රජු හා සිංහාසනයට අයිතිවාසිකම් කිව හැකි නායක්කර් වංශිකයන් සිංහාසනයට අහිමියන් කිරීම.<br>

2. 	නායක්කර් වංශිකයන්ගේ මෙ රට වාසය නීති විරෝධි කිරීම.<br>

3. 	සිංහලේ ප‍්‍රදෙශයන්හි රජු ලෙස ඉංග‍්‍රිසි මහ රජු පිළිගැනීම.<br>

4. 	ඉංග‍්‍රිසි ආණ්ඩුව රට වාසීන් අදහන බුධාගම හා විහාර දේවාලය ආදිය ද සධඝයා වහන්සේ ද ආරක්ෂා කිරීම.<br>

5. 	දරුණු ශාරීරික වධ දීම් ආදී දඩුවම් නතර කිරීම.<br>

6. 	මර ර්‍ණය දණ්ඩනයට නියම කිරීමේ බලය ආණ්ඩුකාරයා සතු කිරීම.<br>

7. 	ඉඩකඩම් පිළිබද ආරාවුල් රදළවරුන් හා ආණ්ඩුව විසින් සමථය කිරීම.<br>

8. 	සිංහල නොවන්නන්ගේ නඩු විනිශ්චය කිරීමේ ක‍්‍රමය.<br>

9. 	තුන් කෝරළය, සතර කෝරළය හා සමබගමුව ගැන කලින් කරන ලද නිවේදනය අවලංගු කිරීම.<br>

10. 	ආදායම් අය කිරීමේ විධිවිධාන.<br>

11. 	වෙළෙද කටයුතු පහසු කිරීම.<br>
යන කරුණු ඒ ගිවිසුමට ඇතුළත් විය.</p>

<p>මේ සිදු වීම ලංකා වාසීන් විශෙෂයෙන් සැලකීමට කරුණු කීපයක් තිබේ. කෝට්ටේ ශ්‍රී පරාක‍්‍රමබාහු රජුගෙන් පසු ලංකාව පාලනය වූයේ කොටස් කීපයකට වෙන් වූ ආණ්ඩුවලිනි. දීර්ඝ කාලයකට පසු එක්සත් ලංකාවක් ඇති වූයේ මේ වාරයේ ය. ඉංග‍්‍රීසි කාලය තුළ ලංකාවේ ක‍්‍රමානුකූල දියුණුවක් ඇති කිරීම විශෙෂයෙන් සැලකිය යුත්තකි. තුන් වැනි කරුණ නම් සිංහලයන්ගේ අපරාධීතත්වය නැති වීම යි. අල්ලා ගත් ජාතියක් ලෙස නො වීමත්, රට වාසීන් සිය කැමැත්තෙන් රාජ්‍යය ඉංග‍්‍රීසි රජුට පැවරීමත් ගිවිසුම නිසා ප‍්‍රකට වේ.</p>

<h5>තනතුරු දීම</h5>

<p>උඩ රට පාලනය කළ යුත්තේ කෙසේ ද යන ප‍්‍රශ්නය ගිවිසුම නිසා තරමක් දුරට විසදුණි. ආණ්ඩුකාරයා වෙනුවෙන් මේ ප‍්‍රදෙශ පාලනය කිරීම සදහා ජෝන් ඩොයිල් මහතා රැුසිධන්ට් තනතුරට පත් කරන ලදි. මෙහිදී ඇති වු ඉතා ම බරපතළ ප‍්‍රශ්නය නම් තනතුරු පත් කළ යුත්තේ කෙසේ ද යන්න යි. තනතුරු දීමේ දී ඇහැලේපොළ, මොල්ලිගොඩ යන මහ අදිකාරම්වරුන් දෙදෙනා ගැන විශෙෂයෙන් සැලකිය යුතු ය. එයිනුදු මුල පටන් උපදෙස් දීමෙන් ද, රදළවරුන් හා රට වාසීන් පක්ෂ කර දීමෙන් ඇහැළේපොළ නිලමේගෙන් බොහෝ උපකාර ලැබුණේ ය. ඉංග‍්‍රීසින්ට එක් වීමෙන් දේපොළ හා දරු පවුල් විනාශ වූයේ ය. යුධ සේනාව උඩ රටට පැමිණි තැන් පටන් පහසුවෙන් ජය ගැනීමට ඉඩ සලසා දුන්නේ මොල්ලිගොඩ ය. මේ දෙදෙනාට ම හොද හැටි සැලකිය යුතු ය.</p>

<p>රජු අල්ලා දීමෙන් පසු රටේ පාලනය තමන් අතට දෙතැ යි යන විශ්වාසය ඇහැලේපොළ නිලමේගේ සිතේ පැවැත්තේ ය. සිංහල ආණ්ඩුවක් ඇති කිරීමට ඉංග‍්‍රීසීන් කැමැත්තෙන් සිටින බව කියමින් උඩ රට අධිපතීන් ඉංග‍්‍රීසීන්ට පක්ෂ කර දීම ද මේ අදහස ඇති ව ම කෙළේ ය.</p>

<h5>හජ්ජි මුහන්දිරම්</h5>

<p>ඉංග‍්‍රීසි පාලනය ආරම්භ වු තැන් පටන් මෙසේ වැඩි දෙනෙකු අතර අතෘපතිකර හැඟීම් පවත්නා අතර ලංකාවේ දීර්ඝ කාලයක පටන් වෙසෙමින් වෙළෙදාම් ආදිය කරමින් වෙල්ලස්සේ විසූ ඉස්ලාම් භක්තිකයෝ ඔවුන්ගේ අධිපතියා වශයෙන් කෙනකු පත් කර ගැනීමට කල්පනා කළ හ. ඉංග‍්‍රීසි ආණ්ඩුව විසින් ඔවුන්ගේ ඉල්ලීම පරිදි වෙල්ලස්සේ ධනවත් මරක්කල අධිපතියකු වූ හජ්ජි නමැත්තා මුහන්දිරම් තනතුරකට පත් කිරීම සිංහලයන්ගේ කෝපය ඇවිස්සීමට හේතු විය. මේ පත් කිරීමෙන් පසු මරක්කල ජාතිකයන් විසින් සිංහල අධිපතීන්ට දැක්වු සැලකිලි නැති වූයේ ය. සිංහලයන් කල්පනා කරන ලද්දේ මේ පත් කිරීම බරපතළ ලෙස චාරිත‍්‍ර කඩ කිරීමක් මෙනි. උඩ රට අල්ලා ගැනීමේ දී මරක්කල මිනිසුන් විසින් ඉංග‍්‍රීසීන්ට දැක්වු පක්ෂපාතකම් අනුව ඔවුන්ගේ ඉල්ලීම් හොදහැටි ඉටු කිරීමට ඩොයිල් පසු බට නොවීය.</p>

<p>මේ සිදු වීමෙන් අතිශයින් කුපිත වූවෝ වෙල්ලස්සේ එඅදළවරු ය. ඔව්හු රාජ්‍යය ඉංග‍්‍රීසීන්ට පාවා දීම ගැන ද නොසතුටින් සිටිය හ. මේ වකවානුවේ ම රජකමට අයිතිවාසිකම් කියන්නෙක් ඒ ප‍්‍රදෙශයේ හැසිරෙමින් මිනිසුන් පක්ෂ කර ගැනීමේ වෑයමක් කරන බව ආරංචි විය. පූවොක්ත පත් කිරීමෙන් කුපිතව සිටි වෙල්ලස්සේ දිසාපති ද අලූත් රජුට එක් වූ බව ආරංචි වූ ඉංග‍්‍රීසීහු එය පරීක්ෂා කර බැලීමට හජ්ජි මුහන්දිරම් ඇතුළු භට කණ්ඩායමක් යැවු හ. මෙය සිංහලයන්ගේ කෝපයට හේතු වූයේ ඔවුන්ට මහත් අපහාසයක් කරන ලදැ යි සැලකීමෙනි. මුහන්දිරම් හා ඔහුගේ සහෝදරයා කළහ කරුවන් විසින් මරා දමනු ලැබූ හ.</p>

<h5>විල්සන්</h5>

<p>හජ්ජි මුහන්දිරම් සතුරන් අතට පත් වීමත් රජු ය යි පෙනී සිටින තැනැත්තා භික්ෂුන් හා තවත් මිනිසුන් පිරිවරා ගෙන හැසිරෙමින් ටිකෙන් ටික පිරිස් බලය වැඩි කර ගන්නා බවත් බදුල්ලේ උප රැුසිඩන්ට් විල්සන් මහතාට දැන ගන්නට ලැබුණේ ය. ඔවුන්ගේ බලය වහා බිද දැමිය යුතු බව කල්පනා කළ හෙතෙම 1817 ඔක්තෝන්බර් මස 16 වැනි දින නිවුමන් යටතේ සිටි ජා හමුදාව ද ඇති ව කැරලි කරුවන් සිටින ප‍්‍රදෙශයට පැමිණියේ ය. විල්සන්ගේ අපෙක්ෂාව වූයේ කැරලිකරුවන් සමග සාකච්ඡුාවක් කිරීම යි. එහෙත් එය නො හැකි වූ හෙ තෙම අන් මඟකින් ආපසු එන්නට වූයේ ය. පිරිසට අතර මඟ සැඟවී සිටි සතුරන් විසින් පහර දෙන්නට වූයේන් ඊ පහරක් වැදී විල්සන් මහතා මැරී වැටුණේ ය.</p>

<h5>කැප්පිටිපොළ හා කැරැුල්ල</h5>

<p>උද්ගත වූ උග‍්‍ර තත්ත්වය මැඩ පැවැත්වීම සදහා ඇහැලේපොළ නිලමේගේ උපදෙස් සොයන්නට සිදු වූයේ විල්සන් මරා දැමීමෙන් පසු කැරලිකාර පක්ෂය බලසම්පන්න වූ හෙයිනි. එ වකට වෙල්ලස්සේ දිසාපති ධුරය දැරූ මිල්ලව වයොවෘධ හෙයින් ඔහු අස් කර ඒ දිසාව ද ඌවේ දිසාපති වූ කැප්පිටිපොළ නිලමේට පවරා කැරැුල්ල මැඩ ලීමට ඔහු යැවිය යුතු ය යි ඇහැළේපොළ නිලමේගේ උපදෙශය යි. කැප්පිටියපොළ ද ඇහැළේපොළ නිලමේගේ කෘතියෙකි. ආණ්ඩුවේ ගබඩාවෙන් වෙඩි බෙහෙත් හා තුවක්කු ලබා ගත් කැප්පිටිපොළ හමුදාවත් සමග වෙල්ලස්ස බලා ගියේ ය.</p>

<p>කැරලිකරුවන් හමු වූ පසු ඔහුගේ අදහස් වෙනස් විය. කැරලිකරුවන්ගේ පක්ෂය ගත් හෙතෙම එහි නායකයා විය. මෙය ඉංග‍්‍රීසි පාලනය නැති කර දැමීමට කරන විශාල යුද්ධයක් බවට පරිවර්තනය කිරීම ඔහුගේ තීරණය යි. එහෙත් උදාර ගතිවලින් හෙබි හෙ තෙම ආණ්ඩුවේ ගබඩාවෙන් ගෙන ගිය වෙඩි බෙහෙත් හා තුවක්කු ආපසු බදුල්ලට එවීම පුදුම එළවන්නක් විය. ඉංග‍්‍රීසීන්ගෙන් ලබා ගත් ආවුධවලින් ඔවුන්ට පහර දීම තමන්ගේ තත්ත්වය මදිකමක් ලෙස කල්පනා කොට මෙ සේ කරන්නට ඇත. කැප්පිටිපොළගේ නායකත්වයෙන් කැරැුල්ල ප‍්‍රාණවත් වූවක් මෙන් ම වේගයෙන් පැතිර යන්නට පටන් ගත්තේ ය. මේජර් මැක්ඩොනල්ඞ් යටතේ යුධ හමුදාව යවා ගම් ගිනි ලමින් කැරැුල්ල මැඩ පැවැත්වීමට වෑයම් කළ නමුත් ගින්නට පිදුරු දැමීමක් මෙන් එයින් වුයේ තවත් දියුණු වීම යි. 1818 ජනවාරි මාසයේ දී කැරැුල්ලට බැදී සිටි කැප්පිටිපොළ ආදී නායකයන් 18 දෙනකුගේ නම් ගැසට් පත‍්‍රයෙහි පළ කරමින් ඔවුගේ දේපොළ රාජ සන්තක කරන ලදී. 1818 පෙබරවාරි මාසය වන විට උඩුනුවර, යටිනුවර, කෝරළ තුන, සතර කෝරළය හා සබරගමුව යන ප‍්‍රදෙශ හැර ඉතිරි ප‍්‍රදෙශ සියල්ලෙහි කැරැුල්ල පැතිර ගියේ ය, රජු ලෙස පෙනී සිටි තැනැත්තා මුණ ගැසෙන සියලූ ඉංග‍්‍රීසීන් මරා දමන ලෙස කැරලිකරුවන්ට නියම කර තිබුණේය.</p>

<p>දිනෙන් දින ම බියකරු ලෙස පැතිර යන කැරැුල්ල මැඩ පැවැත්වීම සදහා 1818 පෙබරවාරි මාසයේ දී උඩ රට සියලූ ප‍්‍රදෙශයන්හි යුධ නීතිය වලංගු කරන්නට සිදු විය. මාර්තු මාසය වන විට සබරගමුව හා සත් කෝරළය ද කැරැුල්ලට සම්බන්ධ වී තිබුණි. උඩ රට ප‍්‍රදෙශ සම්පුර්ණයෙන් හැර දමා එන්නට ඉංග‍්‍රීසීහු තීරණය කර ගත් හ. කොළඹ මහනුවරට අතර පණිවුඩ මාර්ගය පිහිටියේ සතර කෝරළය හරහා ය. මොල්ලිගොඩ අදිකාරම් තුමා ඉංග‍්‍රිසීන්ට පක්ෂ ව සිටි හෙයින් සතර කෝරළය කැරැුල්ලට සම්බන්ධ නො වීම ඔවුන්ට මද සහනයකි.</p>

<p>කැරලි නායකයා වූ කැප්පිටියපොළගේ හමුදාව 7000 ටත් 8000 ටත් අතර වී ය යි සදහන් ව තිබේ. පෙබරවාරි 26 වැනි දා පටන් මාර්තු 7 වැනි දා දක්වා මේජර් මැක්ඩොනල්ඞ්ගේ හමුදාව සහ පූවොක්ත කැරලිකාර හමුදාව අතර තද සටන් සිදු විය. 8 වැනි දා  ර්‍ණපහර දීමට මීට වඩා හොද අවස්ථාවක් දන්වන තුරු” විසිර යන ලෙස කැප්පිටිපොළ කැරලි කරුවන්ට අණ දුන්නේ ය.</p>

<h5>කැරැුල්ල දරුණු වීම</h5>

<p>උඩ රට යුධ නීතිය ප‍්‍රකාශ කිරීමෙන් කැරැුල්ලේ දරුණු බව මැඩ පැවැත්විය නො හැකි විය. මේ අතර උඩ රට රදළවරුන් ගැන ආණ්ඩුවේ සැකය ඇති විය. 1818 මාර්තු 2 වැනි දා වන විට හිටපු මහ අදිකාරම් ඇහැළේපොළ නිලමේ ඇතුළු අධිපතීන් බොහෝ දෙනෙක් සිරභාරයට ගන්නා ලද හ. ඇහැළේපොළ නිලමේ යුධ හමුදාවක ආරක්ෂාව ඇති ව කොළඹට ගෙනවුත් එහි සිරභාරයේ තබා ගත් නමුත්, එ තුමාට විරුධ ව කිසි විටෙකත් චොදනාවක් ඉදිරිපත් නො කරන ලදී. පසු ව මුරිසියස් දිවයිනට පිටුවහල් කරන ලදුව 1829 දි මිය ගියේ ය.</p>

<p>1818 ජූනි මාසය වන විට කැරැුල්ල ඉතා දරුණු තත්ත්වයට පත් වී තිබුණි. මෙරට ඉංග‍්‍රීසි හමුදා ප‍්‍රමාණ නො වන බව පෙනී ගියෙන් ඉන්දියාවෙන් 7000 ක් පමණ භටයන්ගෙන් යුත් අතිරෙක හමුදා ගෙන්වන්නට සිදු විය. මේ අවස්ථාව වන විට කැප්පිටිපොළ, මඩුගල්ලේ, පිළිමතලව්වේ ආදි රදළවරු රාශියක් කැරැුල්ලට බැදී සිටියේ ය. රජු වශයෙන් සිටි දොරේසාමි නමැත්තා දුම්බර විශෙෂයෙන් පිළියෙල කළ මාලිගාවක විසී ය.</p>

<h5>කැරලිකරුවන් අතර භෙද</h5>

<p>රජු වශයෙන් පෙනී සිටින්නා රාජ වංශිකයකු නොව විල්බාව නම් ගමේ උපන් පහත් කුලයක කෙනෙකැ යි පැතිර යෑම නිසා කැරලිකරුවන් අතර චංචල බවක් ඇති විය. කරුණු පරීක්ෂා කිරීමේ දී එය සත්‍ය බව පෙනී ගියෙන් රජු වශයෙන් සිටි අය බිම්තැන්නට පලා ගියේ ය. මෙයින් නායකයන් අතර ද භෙද හට ගත්තේ ය. විල්බාවේ පලා යෑමත් සමග නායක්කර් වංශිකයකු රජු ලෙස තෝරා ගත් කැරලිකරුවෝ වීරබාහු ය යි නම් තබා ස්වකීය ව්‍යාපාරය නො නවත්වා කර ගෙන ගියෝ ය. වීරබාහු රජු ද ඉංග‍්‍රිසී හමුදාවක් විසින් සිරභාරයට ගන්නා ලදී. කැරලි නායකයෝ ස්වකීය දිසාවන්හී මේ ව්‍යාපාරය කර ගෙන යන අතර කැප්පිටිපොළ, පිළිමතලව්වේ හා මඩුගල්ලේ ද අනුරාධපුරය පළාතට ගමන් කළ හ. රජකම සුදුස්සකු සෙවීම මේ ගමනේ අදහස බව සලකනු ලැබේ. ඔක්තෝම්බර මාසය වන විට කැරැුල්ලේ මූලික්‍යන්ගෙන් දෙදෙනකුවූ ඇල්ලේපොළ හා ඇහැලේපොළ දිසාවේ ද ඉංග‍්‍රීසීන්ට අල්ලා ගත හැකි විය. ඔක්තෝම්බර 27 වැනි දින බෝගම්බර වැව අසල පිහිටි වධක ස්ථානයේ දී මොවුන් දෙදෙනාගේ හිස් සිදුවා මරන්නට නියම විය. </p>

<p>කැප්පිටිපොළ, මඩුගල්ලේ හා පිළිමතලව්වේ යන තිදෙනා අනුරාධපුරය අසල වෙසෙන බව දැනගත්  ඉංග‍්‍රීසිහු ඔවුන් සිටි ස්ථානය වට කළාහු ය. මඩුගල්ලේ හැර අනෙක් දෙදෙනා එහි දී සිරභාරයට ගත්හ. එයින් පලා ගිය මඩුගල්ලේ සත් කෝරළයේ දී අල්ලා ගන්නා ලදින් ඔවුන් තිදෙනාට විරුඩ නඩුව ද විනිශඑය කොට දෙදෙනකු මර ර්‍ණය දණ්ඩනයටත් පිළිමතලව්වේ මූරිසියට පිටුවහල් කිරීමටත් තීරණය විය. බෝගම්බර වධක ස්ථානයේ දී නොවැම්බර් 25 වැනිදා කැප්පිටිපොළ, මඩුගල්ලේ යන දෙදෙනාට මර ර්‍ණය දඩුවම දෙන ලදී. අවසාන අවස්ථාවේ මඩුගල්ලේ නිලමේ මද වඤවල බවක් හැගවූ නමුත් කැරලි නායක කැප්පිටිපොළ ඒ අවස්ථාවේ පවා දැක්වූ එඞ්තර භාවය සියල්ලන්ගේ විස්මයට හේතු විය. මෑතක ඒ හිස් කබල ලංකාවට ලැබුණේ ය. කැරලි නායකයන්ට දඩුවම් දීමෙන් පසු වියවුල් බොහෝ දුරට සංසිදුණේ ය.</p> 

<h5>කැරැුල්ලෙන් පසු</h5>

<p>1817 අග භාගයේ ආරම්භ වූ මේ වියවුල් වර්ෂයකට අධික කාලයක් පැවැත්තේ ය. මේ කාලය තුළ දෙ පක්ෂයෙන් ම ජීවිත හා දේපල රශියක් විනාශ වූයේ ය. ගොවිතැන් පාලූ කිරීම, ගෙවල් ගිනී තැබීම, වැව් බිද දැමීම් ආදියෙන් ස්වදෙශිකයන්ට බොහෝ අලාභ සිදු විය. ඉංග‍්‍රීසි හමුදාවේ භටයන්ගෙන් 1000 ක් පමණ මිය ගිය අතර සිංහලයන්ගෙන් 10000 ක් පමණ මිය ගිය බව කල්පනා කරනු ලැබේ. විශෙෂයෙන් එවකට විසු ජාත්‍යනුරාගී වීර පුරුෂයන් විශාල සංඛ්‍යාවකගේ විනාශය සිදු වූයේ ය.</p>

<p>1818 නොවැම්බර 21 වැනි දා ආණ්ඩුවේ තත්ත්වය ප‍්‍රකාශ කරන නිවේදනයක් බ‍්‍රවුන් රිග් ආණ්ඩුකාර තුමා විසින් ගැසට් පත‍්‍රයේ පළ කරන ලදී. ඒ ප‍්‍රකාශයෙන් දණ්ඩ නමස්කාරය, දණ බීම තබා ආචාර කිරීම යනාදිය අවලංගු කිරීම, නිලධාරීන්ට මාර්ගයන්හි දැක්විය යුතු හරසර, අදිකාරම්වරුන්ට දැක්විය යුතු සැලකිලි, වාහනවලින් ගමන් කිරීමේ අයිතිය යනාදිය පැහැදිලි කර තිබුණි.</p>

<p>ගබඩා අරමුදල් ආදි බදු කීපයක් අත් හැර දැමීම ද කැරැුල්ල පැවති පළාත්වල අස්වැනෙන් දහ හතරෙන් පංගුවක් අය කිරීම ද මෙයින් ප‍්‍රකාශ විය. විහාර දේවාලය ගම්වලින් බදු අත් හැර දැමීම ද, ආණ්ඩුවට පක්ෂ ව සිටි මොල්ලිගොඩ ආදි රදළවරුන්ගේ ඉඩම් බදුවලින් නිදහස් කිරීම, අවසර නැති ව තුවක්කු පාවිච්චිය තහනම් කිරීම, උසස් නිලධාරීන්ට  නියම කිරීම හා ඔවුන් සතු අධිකරණ බලතල ද මේ ප‍්‍රකාශයෙන් ම පැහැදිලි කරන ලදි. මෙ තැන් පටන් පාලන කටයුතු කර ගෙන යන ලද්දේ මේ ප‍්‍රකාශයේ සදහන් පරිදි ය.</p>


<h4>2. ආණ්ඩුකාරවරු</h4>

<h5>සර් රොබට් බ‍්‍රවුන්රිග්</h5>

<p>සම්පූර්ණයෙන් ලංකාව ඉංග‍්‍රීසීන්ට යටත් කර ගැනීම, ඉන් පසු ව උද්ගත වූ, ඌවේ මහා කැරැුල්ල නමින් ප‍්‍රකට වියවුලට මුහුණ පෑම යන දෙනෙහි ම දක්ෂ ලෙස ක‍්‍රියා කෙළේ සර් රොබට් බ‍්‍රවුන්රිග් ආණ්ඩුකාරයා ය. ඔහුගේ ආණ්ඩු කාලය 1812 පටන් 1820 දක්වා විය. 1815 දී උඩ රට භාර ගන්නා ලද්දේ ගිවිසුමක් පිට ය. ඒ ගිවිසුම පරිදි ආණ්ඩු කිරීමෙන් සිදු වූයේ රදළවරුන්ගේ බලය තහවුරු කිරීමක් මෙන් පෙනෙන්නට විය. 1818 කැරැුල්ලෙන් පසු මේ තත්ත්වය වෙනස් කිරීම යොග්‍ය බව බ‍්‍රවුන්රිග්ට වැටහුණි. 1818 දී ප‍්‍රකාශ පත‍්‍රයකින් සකස් කළ පාලන ඒජන්තවරුන් අතට පත් වූයේ ය. රදළවරුන් සතු ව තිබූ විශාල නින්ද ගම් ආණ්ඩුව සතු කොට ඔවුන්ට වැටුප් ගෙවීමේ ක‍්‍රමය ආරම්භ කිරීමෙන් සිදු වූයේ තවත් රදළ බලය බිදීම යි. උඩ රට පළාත්වල ගමනාගමනය පහසු කිරීම සදහා පාරවල් සෑදවීමේ අවශ්‍යකම එ තුමාට හොදින් අවබොධ වූ නමුත් 1820 දී විශ‍්‍රාම ගෙන සිය රට ගිය හෙයින් ඔහුට එය කළ නො හැකි විය.</p>

<h5>සර් එඞ්වඞ් බාර්න්ස්</h5>

<p>1820 දී අලූත් ආණ්ඩුකාරයා ලෙස පත් වූයේ එවකට සේනාධිපති හා උප ආණ්ඩුකාර ධුරය දැරු බාර්න්ස් මහතා ය. හෙ තෙම වෝටර්ලූ යුධයෙහි ජය ග‍්‍රාහකයා වූ වැලිංටන් තුමාගේ ඇජුටන් තනතුර දැරූ දක්ෂ නිලධාරියෙකි. ටික කලකින් ඉන්දියාවේ සේනාපති ධුරයට පත් ව ගියෙන් එඞ්වඞ් පේජට් මහතා තාවකාලික ආණ්ඩුකාරයා විය. බාර්න්ස් තුමාට ඉන්දියාවේ සේනාපති තනතුර වැඩි කලක් දැරිය නො හැකි විය. සිවිල් නිලධාරීන් සමඟ ඇති කර ගත් අවුලකින් තනතුරෙන් අස් වී එංගලන්තයට ගියෙන් මෙහි තාවකාලික ආණ්ඩුකාර පේජට් තුමා ඉන්දියාවේ සේනාපති ධූරයට පත් විය. සර් ජේම්ස් කැමල් තුමා මෙහි තාවකාලික ආණ්ඩුකාරයා ලෙස 1824 දක්වා ක‍්‍රියා කෙළේ ය. 1824 දී බාර්න්ස් තුමා නැවතත් මෙහි ආණ්ඩුකාරයා ලෙස පත් වී ආයේ ය. බාර්න්ස් තුමා විශෙෂයෙන් සිහි කරනු ලබන්නේ ඒ කාලයේ මංමාවත් තැනීමෙන් ගමන් පහසුව නැති උඩ රටට ගමන් කිරීමේ පහසුකම් ඇති කිරීම ගැන ය. ගල්කිස්සේ බංගලාව හා මහනුවර රජ මැදුර ද මේ කාලයේ සාදවන ලදී. මේ ආණ්ඩුකාරයාගේ කාලයේ කෝල්බෘක් කොමිෂන් සභාව මගින් අලූත් ආණ්ඩු ක‍්‍රමයක් සකස් කිරීම ද විශෙෂ සිද්ධ්යකි. කෝපි වැවිල්ල දියුණු වූයේ ද මේ කාලයේ ය. එ තුමාගේ පිළිරුව කොළඹ රජ මදුර ඉදිරිපිට දක්නට තිබේ.</p>

<h5>හෝර්ටන් 1831 - 1837</h5>

<p>1831 බාර්න්ස් තුමාගෙන් හිස් වූ ආණ්ඩුකාර ධූරයට සර් රොබට් විල්මට් හෝර්ටන් තුමා පත් ව ආයේ ය. මේ තනතුරට පත් වන්නට පෙර යටත් ප‍්‍රදෙශ භාර උප මහ ලේඛම් ධූරය දැරූ හෙතෙම පළපුරුදු දෙශපාලන්ඥයෙකි. කෝල්බෘක්ගේ යෝජනා ක‍්‍රමය අනුව ව්‍යවස්ථාදායක හා විධායක මන්ත‍්‍රන සභා දෙක ඇති කරන ලද්දේ මේ ආණ්ඩු කාලයේ ය. 1834 ඉංග‍්‍රීසීන්ට විරුධ ව කැරැුල්ලක් ඇති කිරීමට එක් පක්ෂයක් උත්සාහ කළ බව පෙනේ. අශ්ව කෝච්චිය කොළඹ මහනුවර අතර ගමන් ආරම්භ කිරීම, රුපියල් කාසි භාවිතය, කුරුදු නීතිය නැති කොට සියල්ලන්ට වැවීමේ අවසරය දීම, ස්කූල් කොමිෂන් සභාව ආරම්භ වීම, කොළඹ රාජකීය විද්‍යාලය පටන් ගැනීම, ප‍්‍රවෘත්ති පත‍්‍ර ආරම්භ කිරීම, ලංකාව පලාත්පහකට බෙදීම යන මේ වැදගත් සිදු වීම් මේ කාලයට අයත් බව සැලකිය යුතු යි මුතු කිමදීමෙන් 1828 - 37 අතර කාලය තුළ පවුම් 227900 ක් ලැබුණු බව සදහන් වේ.</p>

<h5>මැකැන්සි 1837 -  1841</h5>

<p>හෝර්ටන් තුමාගෙන් පසු අතිගරු ස්ටුවර්ට් මැකැන්සි තුමා ආණ්ඩුකාර ධූරයට පත් ව ආයේ ය. වැවිලිකරුවන්ට ආණ්ඩුවේ ඉඩම් ඉතා පහසු මිලට දීම පමණක් නො ව ස්වදෙශික වැවිලිකරුවන්ට ඉඩම් සීම කිරීම ද නිසා ස්වදෙශිකයන් අතර මේ ආණ්ඩුකාරයා ගැන අසන්තුෂ්ටියක් ඇති විය. කෝපි වැවිල්ලෙන් විශාල ලෙස ආදායම් ලබෙන්නට වීමත්, ඉන්දියාවෙන් කම්කරුවන් ගෙන්වන්නට සිදු වීමත් ආරම්භ වූයේ මෙකල ය. එහෙත් 1847 වන විට එංගලන්තයේ ඇති වු මුදල් හිගය නිසා කොපි වතුවල වටිනා කම පහළ බැස්සේ ය. බෞද්ධයන් අතර අතිශයින් අප‍්‍රසන්නතාව ඇති වීමට හේතු වූයේ මේ ආණ්ඩුකාරයා විසින් බුද්ධාගම පිළිබද කටයුතු ගැන පැවති සම්බන්ධය අත හැර දැමීම යි. දියවඩන නිලය හා මහානායක පදවි පත් කිරීමත් අස්ගිරි මල් වතු විහාර දෙකේ භික්ෂුන්ට පෙර සිරිත් පරිදි දානාදිය දීමත් මහනුවර රැුසිඩන්ට් තැන විසින් කරන ලද්දේ ය. මහානායක පදවි භික්ෂුන් විසින් තෝරා ගත් පසු ආණ්ඩුවෙන් ස්ථීර කිරීමත් දානාදිය සදහා ඉඩම් වෙන්කර දීමත් නිසා ආණ්ඩුව බුද්ධාගම හා විහාර ද, භික්ෂුන් ද ආරක්ෂා කිරීමේ පොරොන්දුව කඩ කිරීමක් ලෙස මිනිසුන්ට පෙනී යෑම අසන්තුෂ්ටිය පැතිරීමට හේතු විය.</p>

<h5>කැමල් 1841 -  1847</h5>

<p>සර් කොලින් කැමල් තුමා 1841 දී ආණ්ඩුකාර ධූරයට පත් ව ආයේ ය. මේ කාලයේ කෝපිවලින් සැලකිය යුතු ආදායමක් මෙ රටට ලැබුණේ ය. සිවිල් නිලධාරීන්ගේ ඇතැම් නොමනා ක‍්‍රියා වළක්වා සුදුසු තත්ත්වයට පත් කිරීම සදහා එතුමාගේ සන්දේශයක් අනුව දක්ෂ සිවිල් නිලධාරියකු වූ සර් ඇමර්සන් ටැනන්ට් තුමා මහ ලේකම් ධූරයට පත් වූයේ ය. හෙ තෙම ලංකා ඉතිහාසය හොද හැටි දැන ග‍්‍රන්ථයක් ද සම්පාදනය කෙළේ ය. සිලෝන් බැංකුව, පොලිස් උසාවි, රික්වැස්ට් උසාවි යන මේවා ආරම්භ කිරීම, නිල නොලත් පොලිස් මහෙස්ත‍්‍රාත් හා සමාදාන විනිශ්චයකාරවරුන් පත් කිරීම, හදිසි මරණ පරීක්ෂකවරුන් පත් කිරීම ද මේ කාලයේ ම සිදු වූයේ ය. 1844 දී වහල් මෙහෙය සම්පූර්ණයෙන් තහනම් කිරීමේ නීතිය පැණවීම විශාල සිද්ධියකි. පහත රට පෙදෙස්වල ජොන්ස්ටන්ගේ යෝජනා අනුව මුල් කාලයේ දී ම වහලූන්ට නිදහස දුන් නමුත් වහල් මෙහෙය සම්පුර්ණයෙන් නතර කළ නොහැකි වූ හෙයින් මේ නීතිය පණවන්නට සිදු විය. 1845 දී රාජකීය ආසියාතික සමිතියේ ලංකා ශාඛාව ආරම්භ කරන ලදී.</p>


<h5>ටොරිංටන් 1847 - 1850</h5>

<p>චෛකවූන්ට් ටොරිංටන් තුමා 1847 මැයි මාසයේ දී ආණ්ඩුකාර ධූරයට පත් ව ආයේ ය. තරුණ වියෙහි සිටි ඔහුට මේ තනතුර ලැබුණේ එ වකට එංගලන්ත ආණ්ඩුවේ උසස් තනතුරු දැරු ඔහුගේ ඥතීන් නිසා යි. විශාල පාරවල් තැනීම වැනි වියදම් අධික ආණ්ඩුවේ කටයුතු රාශියක් ආරම්භ වූ හෙයින් අලූත් බදු කීපයක් පණවන්නට සිදු විය. තුවක්කු බද්ද, බලූ බද්ද, ඔරු බද්ද යනාදි අමුතු බදුවලින් මිනිසුන්ගේ කළකිරීම අධික විය. මේ තාක් ආණ්ඩුව භාරයේ ආරක්ෂා වූ දළදා වහන්සේ අස්ගිරි මල්වතු විහාරයන්හි මහා නායකතෙරුන්වහන්සේකාට සහ දියවඩන නිලමේට 1847 දී භාර දීමෙන් ආණ්ඩුව ආගම නො සලකා හරින්ට සූදානම් වෙතැයි යන හැගීම තවත් වැඩුණි. මේ අතර ම ඉඩම් ලියා පදිංචි කිරීමේ නීතිය පණවන ලදින් මිනිසුන්ගේ නොසන්සුන්කම අධික විය. මේ නිසා තැන් තැන්වල මිනිසුන් රංචු ගැසීමත් මේ ගැන කරුණු කීමට ඉදිරිපත් වීමත් නිසා ආණ්ඩුව පෙනී ගියේ කැරැුල්ලකට සුදානම් වීමක් ලෙසිනි. මාතලේ, දඹුල්ල, කුරුණැගල යන ප‍්‍රදෙශයන්හි දාමරික ක‍්‍රියා ද සිදු වූයේන් ආණ්ඩුවේ නොසන්සුන්කම ද අධික විය. පුරංඅප්පු, ගොංගාලේගොඩ ආදි කැරලිකරුවෝ මූලික ව ක‍්‍රියා කළ හ. 1818 කැරැුල්ල සිහිපත් වූ අදුරදර්ශී නිලධාරීන්ගේ අදහස් අනුව මෙය ආණ්ඩුවට විරුධ මහා කැරැුල්ලක් ලෙස සලකා යුධ නීතිය ප‍්‍රකාශ කොට යුධ හමුදා යවා කැරලිකරුවන් විසුරුවා හරින ලදී. මූලිකයන් ලෙස අසු වූ පුරංඅප්පු, ගොංගාලේගොඩ හා කුඩාපොළ උන්නාන්සේ ද මර ර්‍ණය දණ්ඩනයට යටත් කරන ලද හ. මේ සිද්ධියෙන් ආණ්ඩුකාරයා හා නායක විනිශ්චයකාර ඔලිෆපන්ට් තුමා අතර ද භෙදයක් හට ගත්තේ ය. මෙහි සිදුවීම් පිළිබද රාවය එංගලන්තය පාර්ලිමේන්තුවේ ද පැතිර ගියේ ය. එහි ප‍්‍රතිඵලයක් වශයෙන් ටොරිංටන් සාමි තනතුරෙන් අස් කොට එංගලන්තයට කැදවන ලදී.</p>

<h5>ඇන්ඩර්සන් 1850 - 1855</h5>

<p>ඒ වෙනුවට මුරිසියශි ආණ්ඩුකාර ධූරය දැරූ සර් ජෝන් ඇන්ඩර්සන් තුමා ලංකාවට පත් කරන ලදි. එ තුමා නිතර රෝගයන්ගෙන් පෙළෙන්නෙක් වූ හෙයින් රටේ සංචාරය නො කෙළේ ය. එ නිසා ම රටේ දියුණුවට අවශ්‍ය දේ  ඕ හට තේරුම් ගත නො හැකි විය.  ඕ හට එංගලන්තයෙන් උපදෙස් දෙන ලද්දේ ආදායමට සරිලන පරිදි වියදම් අඩු කිරීමට ය. ඒ නිසා වැඩි වියදම් දැරිය යුතු වැඩ නතර කරන්නට සිදු විය. මුඩු බිම් තහනම ඇති කිරීම ගැන ද වැවිලිකරුවන් අතර අප‍්‍රසාදයක් හට ගත්තේ ය. රටේ මුදල් ගණුදෙනුව වැඩි වූ හෙයින් මර්කන්ටයිල් බැංකුව 1854 දී ආරම්භ කරන ලදි. මේ ආණ්ඩු කාලයේ දී රටේ සාමය දියුණු බව සැලකිය යුතු ය.</p>

<h5>වෝර්ඞ් 1855 - 1860</h5>

<p>ඇන්ඩර්සන් තුමා විශ‍්‍රාම ගැනීමෙන් පසු සර් හෙන‍්‍රි ජෝර්ජ් වෝර්ඞ් තුමා 1855 දී ආණ්ඩුකාර ධුරයට පත් ව ආයේ ය. දක්ෂ ආණ්ඩුකාරයකු වූ එ තුමාගේ කාලයේ විශෙෂයෙන් සැලකිය යුතු කරුණු කීපයක් සිදු විය. ඇන්ඩර්සන් තුමාගේ වියදම් අඩු කිරීමේ විධිවිධාන හා රටේ  අදායම් තත්ත්වය නැඟීම නිසා මේ කාලය වන විට භාණ්ඩාගාරය සතුටුදායක තත්ත්වයට පත් වී තිබුණි. වියළි කලාපයේ ගොවිතැන් දියුණු කිරීම පිණිස නටබුන් එඌ වැව් ප‍්‍රතිසංස්කරණය කිරීම, අමුණු රාශියක් බැදවීම, මංමාවත් තැනවීම මේ කාලයේ සිදු විය. රටේ සංචාරය කළ එ තුමාට කළ යුතු අවශ්‍ය දේ තේරුම් ගත හැකි විය. උඩ රට ගමන් පහසුව දියුණු කිරීම සදහා කොළඹ මහනුවර අතර දුම් රිය මාර්ගය තැනවීමට පටන් ගත්තේ ද එ තුමාගේ කාලයේ ය. ලංකාව වටේ සංචාරණය කරන පර්ල් නම් දුම් නැව තැබීම නිසා ගමන් හා වෙළද කටයුතු පහසු වූයේ ය. තැපැල් මුද්දර හා විදුලි පණිවුඩ ක‍්‍රමය ආරම්භ වූයේ ද වෝර්ඞ් ආණ්ඩු කාලයේ ය. උඩ රට පළාත් වාසීන් අතර පැවති බහු පුරුෂ සේවනය නැති වන පරිදි උඩ රට විවාහ නීතිය සකස් කරන ලද්දේ ද එ කල ය. රට වාසීන්ගේ සිත් ගත් එ තුමා 1860 දී මදුරාසියේ ආණ්ඩුකාර ධූරයට පත් විය. රට වාසීන් ඔහුගේ පාලනය ගැන කො තරම් සතුටු වූවාහු ද යත් එ තුමාගේ ආණ්ඩු කාලය දීර්ඝ කරල ලෙස රට වාසීහු එංගලන්තයට අයැදුම් යැවු හ. එහෙත් එය ඉටු නොවී ය.</p>


<h5>මැකාර්ති 1860 - 1863</h5>

<p>මින් පෙර දෙවරක් ආණ්ඩුකාර ධූරයේ වැඩ බැලූ සර් චාර්ලස් ජස්ටින් මැකාර්ති තුමා හිස් වූ තනතුර 1863 දක්වා දැරී ය. මේ රටේ තඹ කාසි භාවිතය, කොටුවේ ප‍්‍රදීපාගාරය සැදීම යන මේවා ආරම්භ වූයේ මැකාර්ති කාලයේ ය. දුම් රිය සේවය වෙළෙද සමාගමකට දිය යුතු ද ආණ්ඩුව විසින් කළ යුතු ද යනු ඒ කාලයේ මන්ත‍්‍රණ සභාවේ ඇති වූ වැදගත් වාදයකි. ආණ්ඩුව විසින් කළ යුතු ය යනු එහි තීරණය විය. ලංකාලෝකය, ලක් මිණි පහණ, ලක‍්‍රිවි කිරණ යන සිංහල ප‍්‍රවෘත්ති පත‍්‍ර ආරම්භ වූයේ ද මෙ වකවානුවේ දී ය. රෝගාතුර වූ මැකාර්ති තුමා 1863 දී විවෙක ගෙන යුරෝපය බලා නික්මුණේ ය.</p>
