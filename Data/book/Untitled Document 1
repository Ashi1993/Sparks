<h2>සංක්ෂිප්ත ලංකා ඉතිහාසය</h2>
<h4>1 වන පරිච්ඡේදය</h4>
<h4>ලංකාද්වීප වාසින් බුද්ධාගම වැළද ගැනීම</h4>
<p>ලද්දේ මේ කුමාරයන් විසිනැ යි ද කියා තිබේ. පණ්ඩුවාස රජු ගේ ඇවෑ මෙන් ඔහු පුත් අභය කුමාරයා රජ බවට පැමිණියේ ය. ඉන් පසු රාජ්‍යය තෙළෙස් වසක් පමණ අරාජක ව වියවුල් සහිත ව තිබීමෙන් පසු අනුරාධපුරය රාජධානි කොට ගෙන පණ්ඩුකාභය කුමාරයා රජකම් කළේ ය. දැනට බසවක් කුලම නමින් හැදින්වෙන අභය වැව බදවන ලද්දේ මේ රජු ය. යක්ෂ කුමාරයන් දෙදෙනෙකු ද උසස් තනතුරු වලට පත් කළ පණ්ඩුකාභය රජු එයින් එක් යක්ෂ කුමාරයෙකු රජු හා සම අසුන් ගන්නා තරම් තත්ත්වයක තැබුබව ද කියා තිබේ. මේ කීමෙන් පනීයනුයේ ලක්දිව මුලින් විසු වර්ගයට ද සලකන ලද්දේ යටත් කර ගන්නා ලද පිරිසක් වශයෙන් නොව සම තත්ත්වයක ලා බව ය.</p>

<p>විජය ගේ සහචර පාණ්ඩ්‍ය දේශයෙන් භාර්යාවන් ගත් නමුත් ඔවුන්ගෙන් පැවත ආ පිරිස පසු කලකදී මේ රටේ ජනයා අතර ම ආවාහ විවාහ කර ගැනීමෙන් මිශ‍්‍ර වී ගිය බව සිතිය හැක. එයින් රටේ මුල් ජනතාවට මේ අළුතින් පැමිණි ආර්යවරුන් ගේ භාෂාව බෝ වී ගියේ ය. ඊට මෑත කාලයෙහි දී ද මේ රටේ මනුෂ්‍යයා ගේ මුල් ආර්ය ලේ බොහෝ දුරට මිශ‍්‍ර වී ගිය බව සිතන්නට කරුණු තිබේ. එ හෙයින් සිංහල භාෂාව උතුරු ඉන්දියාවේ ප‍්‍රභව වු අර්ය භාෂාවක් වුවා ද සිංහලයන් ගේ සමාජ චාරිත‍්‍ර බොහොමයක් දකුණු ඉන්දියාවේ ක‍්‍රම අනු ව ඇති වුණු බව පෙනෙන්නට තිබේ. පණ්ඩුකාභය රජු ගේ රාජ්‍ය කාලයේ 12 වන වර්ෂයෙහි ලංකාවේ සෑම පළාත්වල ම ග‍්‍රාම සීමා නියම කරන ලද්දේ ය යි සදහන් වේ. ඔහු ගෙන් පසුව රජ පැමිණියේ ඔහු පුත් මුටසීව කුමරු ය.</p>

<p>ලංකාවේ මේ ආදී ම රාජ්‍ය කාලවල ඇති වී ය යි කියවෙන සිඪින් බොහොමයක් ම මිථ්‍යා ප‍්‍රබන්ධයෝ ය. ඒ සම්බන්ධ කරුණු දෙකක් කල් පනාවට ගත යුතු ය. විජය ගේ උප්පත්තිය කථාන්තරයේ කිසි සත්‍යයක් තිබෙතත් ඉන්දියාවේ නැගෙනහිර කෙලැවරේ හා බටහිර කෙළවරේ පිහිටි කුඩා රාජ්‍යවල රජුන අතර මේ කාලයේ කිසි යම් සම්බන්ධතාවයක් ඇති වී යයි සිතීම උගහට ය. විජය පැමිණියේ ඉන්දියාවේ බටහිර දිග් භාගයෙන් බව සිතන්නට ඉඩ තිබේ. ඉන්දියාවේ නැගෙනහිර හා බටහිර පැති දෙකට ම ඔහු සම්බන්ධ කර තිබීමෙන් සිතන්නට පුළුවන් තවත් කාරණයක් නම් ඉන්දියාවේ මේ දෙ පැත්තෙන්ම ලංකාවට මනුෂ්‍යයන් සංක‍්‍රමණය වී තිබෙන බව ය. අනුරාධපුරය වැනි නගරවල ආරම්භය පිෙළෙබද එකිනෙකට විරුද්ධ ජනප‍්‍රවාද දෙකක් බැගින් ඇති වීමට හේතුව ද මේ අදහස අනුව මිස වෙන ක‍්‍රමයකට පැහැදිලි කළ නො හැක. ලංකාවේ දකුණු හා නිරිත දිගත් මුල් කාලයෙහි දී ම ජනවාස වීමෙන් මගම වැනි ජනපද ඇති වන්නට හේතුව ද මේ අදහස අනුව පැහැදිලි කළ හැකි වේ. දඹදිව දෙ පාර්ශවයෙන් පැමිණි ජන සංක‍්‍රමණයෙන් ලංකාවේ ද දෙ පැත්තක ජනපද ඇති වීම සම්බන්ධයෙන්ිජයග‍්‍රාහකයා’ යන අදහස ඇති විජය යන නමකින් යුත් කුමාරයකු පිළිබද කථාන්තරය මිශ‍්‍ර චරිතයක් නිරූපණය කරන ලද ප‍්‍රබන්ධයක් විය හැක. තවත් පෙනී යන කාරණයක් නම් ලංකාවේ පැරණි ඉතිහාසය බුදුරජාණන් වහන්සේ හා සම්බන්ධ කිරීමේ මහත් අභිලාෂයක් තිබුණු බව ය. විජය ලංකාවට ගොඩ බටුයේ බුදුරජාණන් වහන්සේ පිරිනිවන් පෑ දවසේ ම ය යි මේ ජන කථා වල සදහන් වේ. මේ කථාන් තරය සත්‍යයක් කරුණු පිණිස විජය ගේ හා ඔහුට පසු ව රජ කළ රජුන් හතර දෙනා ගේ රාජ්‍ය කාලය වු අවුරුදු 236න් 130ක් ම පණ්ඩුකාභය රජුගේ හා ඔහු පුත් මුටසීව රජුගේ ත් රාජ්‍ය කාලය හැටියට සදහන් කර තිබේ. මුටසීව රජුට පසු ව රජ පැමිණි දෙවනපෑතිස් රජු ක‍්‍රිස්තු පුර්ව 247 වැන්නෙහි පමණ රජ වු බව පැහැදිලි ය. එ හෙයින් විජය ගේ ලංකාවතරණය ක‍්‍රිස්තු පුර්ව 5 වැනි ශත වර්ෂයේ අවසාන භාගයේ දී සිදු වන්නට ඇතැ යි සැලකීම පරෙස් සම් සහිත ය. </p>

<p>ලංකාවේ නියම ඉතිහාසය ආරම්භ වන්නේ ලංකාවාසීන් බුදු සමය වැළදගත් වකවානුව වු දෙවනපෑතිස් රජු ගේ (ක‍්‍රිස්තු පුර්ව 247 - 207* රාජ්‍ය කාලයෙන් වුව ද ලංකාවේ ඉතිහාසය සම්බන්ධ ඊළඟ කාල පරිච්ෙඡ්දය ගැන වංශකතාවල සදහන් වන බොහෝ සිද්ධීන් ද මති මාත‍්‍ර වු කරුණු ය යි සිතිය හැක. දේවානම්පියතිස්ස වනාහී මුටසීව රජු ගේ දෙ වැනි පුත‍්‍රයා යි. ඒ රජුගේ ඔටුනු පැළදවීමේ උත්සව දිනයෙහි ලංකාවේ අද්භූත වු මහත් වස්තු සම්භාර පහළ වුයේ ය යි ද ඉන්දියාවේ අග රජු වු ධර්මාශෝක රජු සමග අදෘෂ්ට මිත‍්‍රත්වයකින් පසු වුණු දෙවනපෑතිස් රජු ඒ වස්තුව ධර්මාශෝක රජු වෙත පඩුරු වශයෙන් යවන්නට ඉටා ගත්තේ යයි ද මහාවංශයෙහි සදහන් වේ. ඒ සදහා පාටලීපුත‍්‍ර නගරයට දුතයන් යවන ලදී. ධර්මාශෝක රජු ද ඔටුනු පැළදවීමට අවශ්‍ය සියලූ භාණ්ඩ සිංහල රජු වෙත එවමින් ඔහුට ද බුදු සමය වැළද ගැනීමට දන්වා ¥තයන් ආපසු එවුයේ ය. ඒ දුතයන් ලංකවට පැමිණි පසු මහත් වු උත්සවශ්‍රීයෙන් යුක්තව දෙවන පෑතිස් රජ දෙ වන වරට ද ඔටුනු පැළැන්දේ ය.</p>

<p>සාමාන්‍යයෙන් අශෝක රජු යයි ප‍්‍රසිද්ධ ධර්මාශෝක රජු වනාහි (ක‍්‍රිස්තු පුර්ව 274 237* මහා ඇලෙක්සැන්ඩර් රජුට සමකාලීනයකු වු මෞය්‍ය රාජධානියෙහි ආදිකර්තෘවර චන්ද්‍රගුප්ත රජු ගේ මුණුපුරා ය. කාලිංග යුද්ධයෙන් ජයග‍්‍රහණය කරණු පිණිස ඒ රටේ දී ඔහු අතින් සිදු වු විනාශය ගැන කණගාටුවට පත් ධර්මාශෝක රජ තෙමේ මහත් සේ කලකිරී බුදු සමයේ සරණ සෙවුයේ ය. ඉන්දියාවේ විශාල ප‍්‍රදේශයකට අධිපති ව විසු ඒ රජ ඇතැම් විදේශයනට ධර්ම දුතයන් යවමින් ඔහු වැළද ගත් මේ අළුත් ආගම පතුරුවා හැරීමට ස්වකීය බලය හා ශක්තිය යෙදුවේ ය. ග‍්‍රීසියට හා ආසියාවේ බොහෝ ඈත රාජධානිවලට ද අප‍්‍රිකාවට ද ඔහු විසින් ධර්ම ¥තයන් යවන ලදී. දේවානම්පියතිස්ස රජු තමන් ගේ අභිෂේකය ධර්මාශෝක රජු ලවා අනුමත කරවා ගැනීමට තැත් කරන ලද්දේ දැයි මෙහි දී ප‍්‍රශ්නයක් නැහීය හැකි ය. ධර්මාශෝක රජු ගේ බලය ඉන්දියා අර්ධද්වීපයේ ඉතා ම දකුණෙන් පිහිටි රාජධානිවලට නො පැතුරුණේ නමුත් ඉන්දියාවේ ඔහු එළඹ සිටි බලසම්පන්න තත්ත්වය නිසා දේවානම්පියතිස්ස රජු එවැන්නක් ඔහු ගෙන් බලාපොරොත්තු වුණා වන්නට ද බැරි නැත. එසේ නැත හොත් ඔවුනොවුන් අතර පැවතී ඥතී සම්බන්ධය නිසා හෝ මෙය සිදු වුවා වන්නට ද බැරි නැත. එවකට මෞය්‍ය වංශයේ ප‍්‍රධානත්වය දැරුයේ අශෝක රජු ය. මෞය්‍ය වංශය ලංකාවේ රාජ වංශයෙහි ද ශාඛාවක් ලෙස තිබුණු බව මින් පසු කාලවල දී අපට දක්නට ලැබේ. පඩුවස් දෙව් රජුගේ මයිලණුවන් වු ශාක්‍ය පණ්ඩු රජු යුද්ධ කළකෝලාහල නිස සවකීය දෙශය හැරපියා ගංගානදියෙන් ඔබ්බට ගොස් වාසය කළ බව මහාවංශයෙහි කියැවේ. එහි ආරම්භ වුණු අලූත් නගරය මෝරිය නමින් හැදින්වුණු බවත් එහි විසු ශාක්‍යවරුන් මෞය්‍ය වංශික යයි ප‍්‍රසිද්ධ වුණ බවත් පසු කාලවල ලියන ලද කථාන්තර වල සදහන් වේ. එ පමණක් ද නොව අශෝක රජු පාවා ගත්තේ ශාක්‍ය කුමාරිකාවක් බව ද ඇගේ සහෝදරයන් අට දෙනෙක් ම දඹදිවින් බෝධි ශාඛාව ගෙන එන අවස්ථාවේ දී ඒ සමග ලංකාවට ආ බවත් සදහන් වේ. මේ සහෝදරයන් අට දෙනා ගෙන් වැඩි මහළු වු බෝධි ගුප්ත හා සුමිත්ත යන කුමාරුවන් දෙදෙනාට පිළිවෙලින් ලක්මහලේ තනතුරු ද ජයමහලේ තනතුරු ද ලැබුණු බව ද ඔවුන් දෙදෙනාගෙන් සිංහල රාජ වංශයෙහි මෙහෙණවර හා ගණවැසි යන ශාඛා උද් ගත වු බව ද තව දුරටත් සදහන් ව තිබේ. මේ දිවයිනේ මෝරිය නම් ප‍්‍රදේශයට අධිපතිකම ලැබු තවත් කුමරෙක් ශාක්‍ය වංශික කුමාරයෙකැ යි ද කියා තිබේ. පඩුවස් දෙව් රජු ගේ බිසව ගේ බෑණනුවන් වු ශාක්‍ය කුමාරයකු ගේ පුත‍්‍ර පණ්ඩුකාභය ද ශාක්‍ය වංශිකයෙකු ලෙස සලකනු ලැබේ. පණ්ඩුකාභය ගේ මුණුබුරු දෙවන පෑතිස් රජු ද එහෙයින් ශාක්‍ය කුමාරයෙකු වුයේ ය. ඥති සම්බන්ධත්වය පිළිබද මේ විස්තරයෙහි සත්‍යයක් තිබේ නම් දෙවනපෑතිස් රජු අශි ඕක රජු ගේ ඥතියෙකු බව සැබෑ ය. ඇතැම් විට පඩුවස් දෙව් රජු ගේ මස්සිනා වරුන් හා මෞය්‍ය වංශයත් ශාක්‍ය වංශයත් අතර සම්බන්ධය දක්වා තිබෙන්නේ ලංකාවේ රාජ වංශය බුදුරජාණන් වහන්සේටත් බෞද්ධ මහා නරපතියකු වු අශෝක රජුටත් සම්බන්ධ කිරීමේ අභිලාෂය නිසා විය හැකි ය. අශෝක අධිරාජයා ගේ රාජ්‍ය කාලයෙහි ඇති වුණු ප‍්‍රධාන සිධීන් ගෙන් එකක් නම් දේශ දේශයන්හි බෞද්ධ ධම් ¥තයන් පිටත් කර යැවීම ය. මේ ධම් ¥තයන් අතුරෙන් එක් ධම් ¥තයකු වශයෙන් අශෝක අධිරාජයා ගේ පුත් වු මිහිදු මහ රහතන් වහන්සේ දේවානම්පියතිස්ස රජු ගේ දෙවන අභිෂේක වර්ෂයෙහි ලංකාවට පැමිණ අනුරාධපුරයෙන් හැතැපුම් 8ක් පමණ ඈතින් පිහිටා තිබෙන දැනට මිහින්තලේ යන නමින් ප‍්‍රසිධ කදු ගැටයේ දී දඪ කෙළියෙහි ගොස් සිටි රජු මුණ ගැසුණේ ය. උන්වහන්සේ ගේ පැමිණිමට කලින් ම අශෝක අධිරාජයා විසින්විසින් එවන ලද හසුන්පත් නිසා බුධ ධර්මය ගැන අසා දැන සිටි දේවානම්පියතිස්ස රජ තෙමේ නොපමාව ඒ අලූත් ආගම වළද ගත්තේ ය. රජු සමගම් වැසියන් ගෙන් විශාල පිරිසක් ද බිද්ධාගම වැළද ගත්තෝ ය. බුද්ධාගම වැළද ගැනීමට පෙර ලංකාවේ රජු විසින් අදහන ලද්දේ කුමන ආගමක් දැ යි හරි හැටි කිව නො හැකි ය. එ සේ නමුත් පණ්ඩුකාභය රජු එක්තරා නිගණ්ඨයකු උදෙසා ආරාමයක් කරවුයේ ය යි සදහන් ව තිබීමෙන් ඒ කාලයේ ලක්දිව රජුන් විසින් අදහන ලද්දේ ජෛනාගම විය හැකැ යි සිතන්නට පුළුවන. හින්දු පරිබ්බාජකයන් මෙහි සිටි බව ඇතැම් තැනෙක සදහන් ව තිබේ. දේවානම්පියතිස්ස රජු තෙමේ බුද්ධාගම වැළද ගැනීමෙන් පසු මහා සංඝයා වහන්සේ ගේ පරිභෝගය පිණිස අනුරාධපුරයෙහි දකුණු දිශා භාගයෙහි පිහිටි රාජකීය වනොඞ්ජ්හ්‍යාන දෙකක් වු නන්දන වනය හා මහාමේඝ වනය ද පූජා කළේ ය. ශත වර්ෂ ගණනාවක් ම ලංකාවේ ථෙරවාද බුද්ධ ධර්මයෙහි කේන්ද්‍රසථානය ව පැවැති මහා විහාරය මහ මෙවුනා උයනෙහි ඉදි කරවන ලද්දේ මේ රජු විසිනි. මේ සිද්ධිය වුයේ අශෝක රජු ගේ අභිෂේකයෙන් 18 අවුරුදකට පසු ය, නැත හොත් සම්බුද්ධ පරිනිර්වාණයෙන් අවුරුදු 236 කට පසු ය. සම්බුද්ධ පරිනිර්වාණය සිදු වූයේ ක‍්‍රිස්තුපුර්ව 247 වැන්නෙහි විය යුතු ය. රජු විසින් කරන ලද ඊළඟ පුණ්‍ය කම්ය නම් මිහින්තලා ගලෙහි විහාරයක් කැරවීම ය. මිහිදු මහ රහතන් වහන්සේ සැතපී වදාළේ ය යි කියනු ලබන ගල් ඇදක් අද දවසේත් මිහින්තලා ගලෙහි එක් ස්ථානයක දක්නට තිබේ. ඊ ළඟට රජ තෙමේ ථුපාරාමය කරවා එහි ඇතුළේ සක්දෙවිදුන් විසින් දෙන ලද බුදුරජාණන් වහන්සේ ගේ දකුණු අකු ධාතුව නිදන් කළේ ය. අනුරාධපුරයෙහි ගොඩ නැංවු පළමු වන දාගැබ ය. ධර්මාශෝක රජු විසින් පරිත්‍යාග කරන ලද බුදුරජාණන් වහන්සේ ගේ පාත‍්‍ර ධාතුව ද රජ මාළිගයෙහි ම තැන්පත් කොට තබන ලදි.</p>

<p>අනුලා කුමාරිය ඇතුළු වු ඇගේ පරිවාර ස්ත‍්‍රීන් බොහෝ දෙනෙකුට ශ‍්‍රමණ භූමියට ඇතුලත් වන්නට සිත් පහළ වුයේන් මිහිදු මහ රහතන් වහන්සේ ගේ සහෝදරියක වු සංඝමිත්තා මෙහෙණින් වහන්සේ ද ගෞතම බුදුරජාණන් වහන්සේ බිද්ධත්වයට පැමිණෙද්දී පිට දී වැඩ හුන් ජය ශ්‍රී මහ බෝධියෙහි දකුණු ශාඛාව ද ලංකාවට ගෙන්වා ගැනීම පිණිස නැවත වරක් ධර්මාශෝක රජු වෙත දුතයන් යවන ලදී. සංඝමිත්තා මෙහෙණින් වහන්සේ ජය ශ්‍රී මහ බෝධියෙන් සෘධියෙන් වෙන් වුණු බෝධි ශාඛාව රැුගෙන ගංගා නදිය දිගේ පහළට අවුත් මුහුදින් යාත‍්‍රා කොට ලක්දිව (යාපනේ අර්ධ ද්වීපයෙහි දැනට සම්බිල්තුරෙයි යන නමින් ප‍්‍රකට* ජම්බුකෝළ පටුනට ගොඩ බටුවා ය. එහිදී දේවානම්පිය තිස්ස රජු විසින් බෝධි ශාඛාව ද, සංඝමිත්තා මෙහෙණින් වහන්සේ ද මහත් උත්සවශ්‍රීයෙන් හා ගෞරවයෙන් පිළිගන්නා ලදී. එ තැනින් අනුරාධපුරයට ගෙනෙන ලද බෝධි ශාඛාව මහාමේඝ උද්‍යානයෙහි රෝපණය කරන ලදුව අද දක්වාත් දක්නට තිබේ. මේ බෝධිය වනාහි කෝකයෙහි ඉතාම පැරණි වෘක්ෂය ලෙස සලකනු ලැබේ.</p>

<p>මහියංගන  දාගැබ ද දේවානම් පියතිස්ස රජු විසින් ඉදි කරවන ලද්දකි. එහි ඒ රජුගේ කනිෂ්ඨ සහෝදරයා විසින් බුදුරජාණන් වහන්සේ ගේ අකු ධාතුව නිදන් කරන ලදී. අනුරාධපුරයෙහි ඉසුරුමුණිය හා වෙස්සගිරි විහාරය ද දෙවනපෑතිස් රජු විසින් කරවන ලදි. අනුරාධපුරයෙහි තිසා වැව බදවන ලද්දේත් මේ රජු ය. 40 අවුරුද්දක් රාජ්‍ය කළ දේවානම් පියතිස්ස රජු කාලක‍්‍රියා කළ පසු ද මිහිදු මහ රහතන් වහන්සේ ජීවත් ව සිටි සේක. උන්වහන්සේ අපවත් වුයේ දෙවනපෑතිස් රජුගේ ඇවෑමෙන් රජ පැමිණි උත්තිය රජුගේ රාජ්‍ය කාලයෙන් අවුරුදු 8ක් ගෙවුණු පසු ය.</p>

<p>මේ කාලය සම්බන්ධ කාලසීමා ගැළපීමේ දුෂ්කරතාවක් දක්නට තිබේ. දෙවනපෑතිස් රජුට පසුව ඔහු ගේ සහෝදරයන් හතර දෙනෙක් ම අවුරුදු 10 බැගින් රජ කළ බව කියා තිබේ. මේ අඩු වැඩි නැති අවුරුදු 10 යේ ගණන සැක සහිත ය. අන්තිමට රජ කළ දෙබැයන් ගේ රාජ්‍ය කාලය සේන සහ ගුත්තික යන දෙමළ ආක‍්‍රමණිකයන් ගේ රාජ්‍ය කාලයෙන් වෙන් වී ඇත. ලංකාවේ ඇති වුණු ද්‍රවිඩ ආක‍්‍රමණවල පටන් ගැන් ම වු මේ ආක‍්‍රමණිකයන් ගේත් රාජ්‍ය කාලය අවුරුදු 12ක් හෝ 22ක් වී යයි කියා තිබේ. දෙවන පෑතිස් රජු ගේ සහෝදරයන් අතුරෙන් බාලම සහෝදරයා වු අසේල රජු පහකොට තවත් ද්‍රවිඩ ආක‍්‍රණිකයෙකු වු එළාර නම් රජ අවුරුදු 44ක් ලංකාවේ රජ කළේ ය. මේ නිසා සහෝදර රජුන් පස් දෙනාගේත් ද්‍රවිඩයන් දෙදෙනාගේත් රාජ්‍ය කාලය අවුරුදු 92 ක් හෝ 102 ක් හෝ වී තිබේ. මෙය විශ්වාස කළ නො හැකි තරම් දිග කාලයකි. එළාර ගේ සමකාලිකයකු වු කාකවණ්ණ තිස්ස නම් මාගම විසු රජකු ගැන සදහන් වීම ද සැකයට තුඩු දෙන කාරණයකි. දෙවනපෑතිස් රජුගේ තවත් සහෝදරයකු වු මහානාග කුමාරයා ගේ මුණුපුරාගේ පුත‍්‍රයා කාකවණ්ණ තිස්ස වු හෙයිනි.</p>

<p>උතුරු දඹදිවින් ලංකාවට ජන සංක‍්‍රමණය ඇති වු අයුරු ද, ක‍්‍රමයෙන් මෙහි සිංහල රාජධානියක් පහළ වු අයුරු ද, ඒ සියල්ලට ම වඩා වැදගත් සිද්ධිය වු ලංකාවාසීන් බුදු දහම වැළද ගත් අයුරු ද මේ පරිඡෙදයෙහි විස්තර කළෙමු. ලංකාවාසීන් බෞද්ධයන් වු නිසා ඔවුන් අසල්වැසියන් ගෙන් වෙනස් වී ගිය බව ද, බුද්ධාගම නිසා සිංහලයන් ගේ ජාතිකත්වය අලූත් ම මුහුණුවරකට හැරුණු බව ද, සැලකිය යුතු ය. පාලි සාහිත්‍යයෙහි හා ථෙරවාද බුද්ධ ධර්මයෙහි කීර්තිමත් කේන්ද්‍රසථානය වශයෙන් මේ රට ප‍්‍රසිද්ධ වුයේ 5 වන ශත වර්ෂයෙහි පහළ වුණු බුද්ධඝෝෂ අටුවාචාරීන් වහන්සේ හා උන්වහන්සේ ගේ අනුගාමිකයන් ඇති කළ ආචාර්ය පරම්පරාව නිසා ය.</p>

<p>ලංකා ඉතිහාසයෙහි හැම වක වානුවකදී ම සාමයෙන් හෝ යුද්ධයෙන් මේ රට ඉන්දියා මහා දේශය හා නිරන්තරයෙන් සංඝටනය වු හෙයින් දකුණු ඉන්දියාවේ ප‍්‍රධාන දේශපාලන බෙදීම් ගැන ලූහුඩු විස්තරයක් මෙහිදී සදහන් කිරීම යෝග්‍ය ය. දකුණු ඉන්දියාවේ දෙමළ කථා කරන ප‍්‍රධාණ රාජධානි වශයෙන් තිබුණේ පාණ්ඩ්‍ය, චෝළ, චෙර හෙවත් කේ රළ හා කොන්ගු යන රාජ්‍යයෝ ය. (1* මධුර සහ තිණ්ණචේලි දිස්ත‍්‍රික්ක වලින් විශාල කොටසකින් සංයුක්ත වුණු පාණ්ඩ්‍ය රාජධානිය පළමු කොට කොල්කායි නගරය ද පසුව මධුරා පුරය ද ප‍්‍රධාන කොට පැවැත්තේ ය. (2* කොරමන්ඩල් වෙරළේ උතුරු දිගට පෙනර් නදිය තෙක් පැතිරි ගිය චෝළ රාජධානිය එක් කලෙක උරයුර් හෙවත් පුරාණ ත‍්‍රිචිනපොලිය ප‍්‍රධාන නගරය කොට ගෙන පැවැත්තේ ය. (3* නිරිත දිග වෙරළාසන්නයෙහි පැතිර ගිය චෙර හෙවත් කේ රළ රාජධානිය තුන් වැන්න යි. එහි කථා කළ භාෂාව ක‍්‍රමයෙන් වෙනස් වී මලයාලම් භාෂාව බවට හැරුණේ ය. (4* එනම් කොයිම්බටෝර් හා සාලෙම් යන දිස්ත‍්‍රික්කවල පැතිරි ගිය කොන්ගු රාජ්‍යය යි. පාණ්ඩ රාජ්‍යයේ රාජ්ලාංජණය වුයේ මත්ස්‍ය යුග්මයකි. චොළ රාජ ලාංඡුනය වූයේ උක්කටුකයෙන් හිදගත් කොටියකු ගේ රූප සටහනකි. මෑත කාලයේ සිංහල රජුන් ගේ රාජ ලාංජනය වුයේ සිංහ රූපයකි.</p>


<h4>2 වන පරිචෙඡුදය</h4>

<h4>දුට්ඨ ගාමණි රජුගේ පටන් සීගිරි කාශ්‍යප රජු තෙක් නොහොත් ක‍්‍රි.පු. තුන්වන ශත වර්ෂයේ සිට ක‍්‍රි. වර්ෂයෙන් සවන ශත වර්ෂය තෙක් </h4>

<p>සිංහලයෙන් එළාල ය යි කියනු ලබන එළාර වනාහි මධ්‍යතන කාලයේ තත් ජෝරය ප‍්‍රධාන නගරය කොට පැවති චෝළ දේශයෙන් මෙහි පැමිණි ද්‍රවිඩ අක‍්‍රමණිකයෙකි. හෙතෙම ලංකාවට පැමිණ අසේ ල රජු මරා රාජ්‍යය පැහැර ගත්තේ ය. ඔහු හින්දු භක්තිකයකු වුව ද ඔහු තුළ පැවති යුක්තිගරුකත්වය නිසා සිංහල වැසියන් ගේ ගෞරවයට පාත‍්‍ර වුයේ ය. මේ රජු ගේ යුක්ති ගරුකත්වය ගැන සදහන් වන මහාවංශයෙහි, ඔහුගේ නිදා ගන්නා ඇද ඉහ අද්දර ඝණ්ඨාවක් එල්වා තබා යුක්තිය ඉෂ්ට කරවා ගනු කැමති  ඕනෑ ම කෙනෙකුට ඝණ්ඨාව නාද කරවනු හැකි වන සේ එහි දිවත බැදි ලණුව වාසල් දොරකඩ තෙක් ඇද තිබු බව ද විස්තර වේ. මේ රජු ගේ යුක්ති ගරුකත්වය ගැන තවත් දුරටත් සදහන් වන මහාවංශයෙහි රජු ගේ පුත් කුමරා නැඟී ගිය රථයක රෝදයකට අසු වීමෙන් වසු පැටියෙකු ගේ මරණය සිදු වු කල එළදෙන විසින් නාද කරවන ලද ඝණ්ඨාවෙහි හඩ ඇසු රජ සිය පුත් කුමරා ද එම රථයේ රෝදයට යට කර මැර වීමෙන් යුක්තියක් ඉෂ්ට කළහ යි කියා තිබේ. මේ කථාන්තරය මනු නම් චෝළ රජකු සම්බන්ධයෙන් ද දෙමළ සාහිත්‍යයෙහි සදහන් වන්නකි.</p>

<p>මේ සමයෙහි කැලෙණෙයෙහි ද හම්බන්තොට දිස්ත‍්‍රික්කයෙහි පිහිටි මාගම ද සිංහල රාජ වංශයෙහි ශාඛා ඇති වූයේ ය. දේවානම්පියතිස්ස රජු ගේ මෙහෙසිය විසින් යුව රජ තනතුරෙහි සිටි මහානාග කුමාරයා විෂයෙන් මැරවීමට තැත් කළ කල් හි ඒ යුව රජ රුහුණට පලා ගියේ ය. ඒ පලා යන ගමෙන් අතර මග යටාල නම් විහාරයේදී යුව රජු ගේ මෙහෙසියට දරුවකු ලැබුණේ ය. ඒ පුත් කුමරාට තිස්සයයි නම් කළ යුව රජ තෙමේ රුහුණට ගොස් එහි මාගම රාජධානියක් පිහිටුවා ගත්තේ ය. තිස්ස කුමාරයා උපන් ස්ථානය ලෙස ගාල්ලට නුදුරු විහාර ස්ථානයක් ඇතැම් අය විසින් හදුනා ගෙන තිබෙන නමුත් කථා විස්තරයෙන් පෙනී යන අන්දමට එම ස්ථානය පිහිටියේ රුහුණේ නොවන බවත්, කෑගලූ දිස්ත‍්‍රික්කයෙහි එම නමින් විහාරයක් පිහිටි ස්ථානයේ බවත් සිතිය හැක.</p>

<p>කැළණි දාගැබ් ඉදි කරවුයේ යටාල තිස්ස කුමාරයා යයි පුජාවලියෙහි කියා තිබේ. යටාල තිස්ස කුමරු ද ඔහු පුත් ගොඨාභය කුමරු ද මුණුපුරු කාකවණ්තිස්ස (කපුටකු ගේ ශරීර වර්ණය ඇති තිස්ස* කුමරු ද මාගම රාජධානියෙහි නොහොත් ප‍්‍රදේශ රාජ්‍යයෙහි පිළිවෙළින් රජ කළ බව පෙනෙන්නට තිබේ. මෙහි අන්තිමට නම් සදහන් කළ කාවන්තිස්ස රජුට බිසව වුයේ ස්කැලණියේ තිස්ස නම් රජකු ගේ දුවණිය යි. මේ කැලණි තිස්ස රජුගේ බිසව් සිය මස්සිනා සමඟ රහසින් පෙම් බැද නොසිරිත් ලෙස හැසුරුණු කල් හි එය එළවීමෙන් බියට පත් ඒ කුමාරයා පළා ගියේ ය. එහෙත් බ්සව් කෙරෙහි රාග සිතින් පසු වුණු ඔහු එක් සොර පුරුෂයක මහණ වෙස් ගන්වා බිසවට දෙන පිණිස තල් කොළයක හසුනක් ලියා එවිය. භික්ෂූ සංඝයා පිරිවරා රජ මාළිගාවට වඩනා මහ තෙරුන් වහන්සේ ගේ අන්තේ වාසික භික්ෂු පිරිස මැදට වන් ඒ සොර මහණ ද රජ ගෙට වැද බිසවට පෙනෙන නියායෙන් තල් පන බිම හෙළී ය. එහෙත් එයින් නැඟී හඩ අසා රජ ට්ය්හල් පත අවුලා ගෙන ලබා කීපුණේ ඒ සොර මහණ ගැන පමණක් නොව මහ තෙරුන් වහන්සේ ගැන ද සැක කොට අල්වා මරා දැමුයේ ය. රාජාවලියෙහි දැක්වෙන අන්දමට එවකට කැළණියට සත් ගවුවක් (එනම් සැතැප්ම පසළොසක්* දුරින් පිහිටි මුහුද ගලා වුත් ගම් නියම් ගම් යට වී ගියේ එහෙයින් ය. මේ මුහුද ගැලීම තවත්වනු පිණිස රජ තෙමේ සිය දුහිතෘ වු දේවී නම් කුමරිය ඔරුවක නංවා මුහුදට බිලි පිණිස පා කොට හැරියේ ය. මුහුදේ දකුණු දෙස රජ කළ කාකවණ්ණ තිස්ස රජුට කුමරිය සොයා ගන්නට ලැබී  ඕ තොමෝ ඒ රජුට බිසව වුවා ය. විහාරයක් අසල දී සොයා ගන්නා ලද හෙයින්  ඕ තොමෝ විහාර දේවී නමින් ප‍්‍රසිද්ධ වුවා ය. පසු කලක දී ලංකාවේ වීරයා වු ගාමණි අභය කුමරු ද තිස්ස කුමරු ද මේ බිසව ගේ පුත‍්‍රයෝ වුහ.</p>

<p>ගාමණි අභය බාල වියෙහි දීම සටන්කාමි ගති පැවතුම් ඇත්තෙක් වුයේ ය. මහවැලි ගඟින් ඔබ්බෙහි ප‍්‍රදේශය දමිළයන් විසින් පාලනය කරන් ලබන හෙයින් ඔහු ගේ පියා ගේ රාජ්‍යය එයින් සීමා වී තිබීම කුමාරයා නො රිස්සුවේ ය. එහෙයින් හෙතෙම තෝරා ගත් සහචර පිරිසක් රැුස් කොට ගෙන ඔවුන් විසින් පිරිවරා ගනු ලැබ දමිළයන් හා යුධ වදිනු පිණිස පිය රජුගෙන් අවසර ඉල්ලා සිටියේ ය. පිය රජු මේ ඉල්ලීම ප‍්‍රතික්ෂේප කළේත් කිපුණු කුමාරයා පියාට අකීකරු ව කදුකරයට පලා ගියේ ය. කුමාරයා මෙසේ පියාට අකීකරු ව හැසුරුණු හෙයින් ඔහුට දුට්ඨ ගාමිණි ය යි කියන ලද්දේ ය. පිය රජු ගේ ඇවෑමෙන් දුට්ඨ හාමිණි හෙවත් දුටු ගැමුණු කුමාරයා රජ බවට පැමිණියේ සිය සහෝදරයා සමඟ මද අරගලයකින් පසුව ය. එහෙත් එය ලේ සොල්වන විධියේ බරපතල යුද්ධයක් නොවුයේ ය. පසු කලකදී දුටු ගැමුණු රජ සහෝදරයා සමඟ සමාදාන වුයේ ය.</p>

<p>එළාර රජු යුද්ධයට යාමට දුටු ගැමුණු රජුට මෙයින් පසු අවකාශ ලැබුණේ ය. කීර්තිමත් කඩොල් ඇතු පිට නැඟුණු දුටු ගැමුණු රජ තෙමේ සේනාව පිරිවරාගෙන කදුකරය ඔස්සේ ගමන් කර මහියංගන ප‍්‍රදේශයෙත් යුද්ධය ආරම්භ කොට ක‍්‍රමයෙන් මහවැලි ගඟ ඔස්සේ ඉදිරියට ගමන් කළේ ය. ඔහු හා යුධ කොට පැරදුණු දෙමළ සේනාවෝ විජිතපුර යට වැදුනාහ. සාර මසක් ම ඒ විජිතපුර වටලා යුද්ධ කරන්නට දුටු ගැමුණු රජුට සිදු විය. කලා වැව අසල දැනට විජිතපුරය නමින් හැදින් වෙන ස්ථානය මෙය යැයි සාමාන්‍යයෙන් විශ්වාස කරනු ලබන නුමුත් මහ වැලි ගඟ දිගේ බටකොටු බැදගෙන හුත් දෙමළ සේනාව පැරදි මෙහි වැදුණේ යයි කියා තිබෙන හෙයින් මේ ස්ථානය පොළොන්නරුව අසල පිහිටියේ විය යුතු ය. දොළොස්වන ශත වර්ෂය පමණ කාලයේ දී ද පොළොන්නරු නගරාසන්න ප‍්‍රදේශයක් විජිතපුර නමින් හැදින්වුණු බව මෙහි ලා සැලකිය යුතු ය. ගිරිලක නමින් සදහන් ව තිබෙන්නේ වර්තමාන ගිරිතලේ ප‍්‍රදේශය නම් එය යටත් කරනු පිණිස කලින් කී කලා වැව අසල විජිතපුරයට වඩා මේ පසුව කී ප‍්‍රදේශය යෝග්‍ය වන බව සැලකිය යුතු ය. දුට්ඨ ගාමිණි රජතෙමේ එ තැනින් කසාගලට හෙවත් අනුරාධපුරයෙන් සැතැප්ම පසළොසක් පමණ ඈත නිරිත දෙසින් පිහිටි කහගලට ගොස් එහි කදවුරු බැද එළාර රජු ගේ ඉදිරියට පැමිණිමේ අපේක්ෂාවෙන් සිටියේ ය. එහි දී කෙරුණු යුද්ධයෙන් පැරදුණු එළාර රජ අගනුවර දෙසට පළා ගියේ ය. ඔහු ලූහුබැද ගිය දුටුගැමුණු රජ අනුපාධපුරයේ දකුණු වාසල අසල දී එළාර රජු සමග දැවන්ද යුද්ධයක් කොට ඔහු ජීවිතක්ෂයට පත් කළේ ය. යුද්ධයෙන් පැරද නැසුණු එළාර රජුට මහත් රාජ ගෞරව දක්වා ආදාහනය කරන ලද්දේ ය. ඉතා මෑතක් වන තුරු ම සිංහල රජවරුන් එළාර සොහොන ලඟින් ගමන් කරන් කරන විට තූර්ය වාදන නවත්වා නිශ්ශබ්ද ව ගමන් කිරීමෙන් ඉහුට ගෞරව කරන ලදී. දැනට අනුරාධපුරයෙහි එළාර සොහොණ යන නමින් හැදින් වෙන ස්ථානය එළාර රජු ආදාහනය කරන ලද සථානය නොව දක්ඛින ථුපය නොහොත් දකුණු දාගැබ පිහිටි සථානය යි.</p>

<p>එළාර රජු ගේ බෑනණුවන් ද දඹදිවින් සෙනගක් රැුස් කර ගෙන යුද පිණිස ආ නමුත් දුට්ඨ ගාමිණි රජ ඔහු පරදවා ලී ය. ඉන් පසු සියළු සිරි ලකට රජ වු දුට්ඨ ගාමිණි තෙමේ මහත් වු උත්සවශ‍්‍රියෙන් අභිෂේක ලැබුවේ ය. එයින් සත්වෙනි දවස් හි තිසා වැවෙහි ජල ක‍්‍රීඩෝත්සවයක් ද පැවැත් වු රජ තෙමේ ඒ අවස්ථාවේ ද සර්වඥ ධාතූන් වහන්සේ නමක් ඇතුළු කොට තනවා තිබුණු තම හෙල්ලය බිම ඇත තබා උත්සවය අවසානයෙහි දී එය ගන්නට ගිය කල්හි එය පොළොවෙහි ම ඇලී තිබෙන්ය් දැක ඒ මහත් ප‍්‍රාතිහාර්යකැයි එහි මිරිස වැටි දාගැබ බදින්නට පටන් ගත්තේ ය. මිරිසවැටි දාගැබ බදවන ලද්දේ මහා සංඝයාට දන් නො දී මිරිස් කෑ වරදට දඩුවම් විදීම පිණිස ය. ලෝහ උළුයෙන් සෙවෙනි කරන ලද හෙයින් ලෝහ ප‍්‍රාසාදය යි ප‍්‍රසිද්ධ වුණු සත් මහල් ප‍්‍රාසාදය ද මේ රජු විසින් කරවන ලදි. මේ ලෝහ ප‍්‍රාසාදය දේවානම්පියතිස්ස රජු ගේ කෘතියෙකැයි ද ඇතැම් තැනෙක සදහන් වේ. මේ රජු ගේ මහත් ම පුණ්‍ය කර්මය නම් බුදුරදුන් තෙවෙනි වර ලක්දිවට වැඩි ගමනේදී උන් වහන්සේ අනුරාධපුරයෙහි ධ්‍යාන සුවයෙන් වැඩහිදි තැන කරවු රුවන් වැලි මහා දාගැබයි. මේ මහා චෛත්‍ය කර්මාන්තයෙහි සුණු පිරියම් කිරීමත් කොත් පැළදවීමත් නිමවන්නට පෙරාතු ව ම රජ රෝගාතුර වුයේ ය. කර්මාන්ත නිමවා කොත් පළදවන ලද චෛත්‍ය රාජයා රජහට දක්වනු කැමති රජු ගේ සොහොයුරු සද්ධාතිස්ස කුමාර තෙමේ හුණ ලීයෙන් තනවන ලද කොතකින් යුක්ත කොට සුදු රෙදිවලින් වසා සරසන ලද චෛත්‍යය අසලට ඇදක හොවා රජු ගෙන ගියේ ය. චෛත්‍ය කර්මාන්තය නිමියේ වනැයි ප‍්‍රීතියෙන් පිනා රජ තෙමේ ඒ දෙස බලා ගත් වන ම අවසන් හුස්ම හෙළුයේ ය. දුටුගැමුණු රජු සූවිසි හවුරුද්දක් රාජ්‍ය කළේ ය. ද්‍රවිඩ ආක‍්‍රමණිකයන්ගේන් පීඩාවට පත් පසු කලෙක වු ජනතාව දුටුගැමුණු රජු සිහි කළේ විදේශිකයන් පළවා හැර ජාතික ආගම ආරක්ෂා කරගත් අද්විතීය සිංහල වීරයකු වශයෙන් ය. ඉන් පසු රජ පැමිණි සද්ධාතිස්ස රජ තෙමේ ගින්නේ දා විනාශ වී ගිය ලෝවාමහාපාය නැවත ගොඩ නංවා උතුරු මැද පළාතේ පිහිටි විශාල වැවක් වූ පදි වැව නොහොත් පදවිය වැව ද කරවූයේ ය. ජන සම්මත ව්‍යවහාරයෙන් වට්ඨගාමණි රජු ගේ කෘතියක් ලෙස හැදින්වෙන දඹුල්ලේ ගල් විහාරයෙහි පිහිටි ගල් කටාරමෙහි ඇති ශිලා ලිපිය මේ සධාතිස්ස රජු ගේ කෘතියෙකැ යි කියනු ලැබේ. </p>

<p>සධාතිස්ස රජුගේ අවෑමෙන් ඔහු ගේ පුත‍්‍රයන් තිදෙනෙක් ම රජ කළ පසු සතර වැනි පුත‍්‍රයා වු වට්ඨ ගාමිණි හෙවත් වලගම් අභ කුමාරයා රජ පැමිණි (ක‍්‍රි.පූ. 1 වන ශත වර්ෂය* පස් මසකින් පිටරටින් ආ දෙමළ සතුරන් විසින් රාජ්‍යයෙන් පළවා හරිනු ලැබ කදුකර ප‍්‍රදේශයේ සැඟවී සිටියේ ය. පාණ්ඩ්‍ය දෙශිකයන් විය හැකි දෙමළ ආක‍්‍රමණිකයන් පස් දෙනෙක් ඒ අතර අගනුවර වු අනුරාධපුරයෙහි බලය අල්ලා ගෙන රාජ්‍ය කළෝ ය. ඔවුන්ගෙන් අන්තිමයා වු පස් වැනියා මරා වට්ටගාමණි කුමාරයා නැවතත් රාජ්‍යය අත්පත් කර ගත්තේ ය. මේ වළගම්බා රජු පළමු වර අනුරාධපුරයේ පැර දී පලා යන අතර පණ්ඩුකාභය රජු විසින් කරවන ලදැයි මුලින් සදහන් වුණු නිගණ්ඨාරාමයෙහි සිටි ජෛන පූජක වරයෙක් කරවමැයි අධිෂ්ඨාන කර ගත්තේ ය. එහෙයින් රජ තෙමේ එම සඨානයෙහි අභයගිරි නම් මහා දාගැබ කරවන්නට පටන් ගත්තේ ය. අභයගිරි දාගැබ් බැද අවසන් කරන ලද්දේ මහා විහාරය කරවීමෙන් අවුරුදු 218 ක් ගෙවුණු පසු ය යි සදහන් ව තිබේ. මේ අභයගිරිය නම් එ නමින් අනුරාධපුරයෙහි දැන් ව්‍යවහාර වන දාගැබ නොව දැනට ජේතවනා රාමය නමින් හැදින්වෙන මහා දාගැබ බව සැලකිය යුතු ය. දැනට ලංකා රාමය නමින් හැදින්වෙන සිලාසොභකන්දක විහාරය ද රුවන්වැලි දාගැබට උතුරු දෙසින් මේ රජ විසින් කරවන ලදී. දැනට එළාර සොහොණ යන නමින් ප‍්‍රකට ව පවත්නා දක්ඛිණ විහාරය කරවන ලද්දේ මේ රජු ගේ සෙබළකු වූ උත්තිය නම් සෙනෙවියා ය.</p>



<p>අභයගිරි විහාරික භික්ෂුන් මහා විහාරිකයන් ගෙන් වෙන් වී ධමෘචි නමින් අලූත් නිකායක් පිහිටුවා ගැනීමෙන් බුද්ධ ශාසනයෙහි වෛතුල්‍ය යට වැදුනාහ. සාර මසක් ම ඒ විජිතපුරය වටලා යුද්ධ කරන්නට දුටු තාක් කල් වාචෝද්ගත කොට පරම්පරාවෙන් පරම්පරාවට ගෙන ආ බුධ ධම්ය වෛතුල්‍ය මතවලින් කිලිටු විය හැකි හෙයින් අටුවා ටිකා සහිත ත‍්‍රිපිටකය ග‍්‍රන්ථාරූඪ කර තබන ලද්දේත් මේ සමයෙහි ය. ත‍්‍රිපිටකය ග‍්‍රන්ථාරූඪ කර තබනු පිණිස ධර්ම සංඝායනාව පවත්වන ලද්දේ මාතලේ ට නුදුරුව පිහිටි අළු විහාරයෙහි ය. වට්ටහාමිණි අභය රජුගෙන් පසු ලංකා රාජ්‍යයට පත් වුවන් අතර අනුලා නම් රැුජිනිය ද වෙයි. පළමු ව  ඕ තොමෝ පිවෙළින් සැමියන් දෙදෙනෙකු විෂයෙන් මරා දමා ඉන්පසු සතර දෙනෙකු ද පිළිවෙළින් රාජ්‍යයට පත් කරමින් ඔවුන් ද මරා දමා ඉක්බිති තොමෝ ම රාජ්‍යය විචාළා ය. අන්තිමේදී ක‍්‍රිස්තොදය සමයෙහි දී කුටකණ්ණ තිස්ස කුමාරයා විසින් ඇය පහ කොට රාජ්‍යය අත්පත් කර ගන්නා ලද්දේ ය. මේ රජ අනුරාධපුර නගරය වටා සත‍්‍රියනක් උසැති ප‍්‍රාකාරයක් කරවුයේ ය. අනුරාධපුරයේ රුවන්වැලි චෛත්‍ය කර්මාන්තය පිණිස රිදි සොයා ගනු ලැබු සථානයෙහි රිදී විහාරය යි ප‍්‍රසිද්ධ විහාරය කරවුයේ මේ රජුගේ මුණුපුරු අමණ්ඩ ගාමිණි නම් රජු ය. ක‍්‍රිස්තු වර්ෂයෙන් පළමු වන ශත වර්ෂයේ දී ඉළනාග රජු විසින් තිස්සමහාරාම චෛත්‍ය කරවන ලදි. එකල එය ප‍්‍රසිද්ධ ව තිබුණේ නාග මහා විහාරය යන නමිනි. එයින් පසු රජ පැමිණි සිටුවැනි රජු වු සවභ රජ තෙමේ අනුරාධපුර නගරය වටා කූටකණ්ණ තිස්ස රජු විසින් කරවන ලද ප‍්‍රාකාරය උසින් වැඩි කොට විශාල කරවී ය. පසුව ලියන ලද චුලවංශ ග‍්‍රන්ඨයේ දැක්වෙන පරිදි මේ ප‍්‍රාකාරයේ වට ප‍්‍රමාණය සොළොස්  ගවුවකි. එනම් සැතපුම් තිස්පහකට වැඩි ප‍්‍රමාණයකි. වසභ රජ කෘෂිකර්මාන්ත දියුණුවට ද බොහෝ කටයුතු කළේ ය. ඔහු විසින් වැව් එකොළොසක් බදවන ලද්දේ ය. කවුඩුලූ වැවට වතුර සපයන ඇළහැර ඇළ මේ රජු ගේ කලයේ දී ද සදහන් ව තිබේ.</p>

<p>පුණ්‍යකාමී සදාචාර සම්පන්න රාජ්‍ය කාලවලින් ද මිනී මැරීම් හා රාජ්‍ය කොල්ල කෑම් ආදියෙන් ද ගහන වු යුගයක් ඇවෑමෙන් ක‍්‍රිස්තු වර්ෂයෙන් දෙවෙනි ශත වර්ෂයේ දී ගජබාහු යයි නම් ලත් තවත් ගාමිණි කෙනෙකුන් ගේ රාජ්‍ය කාලය උදා වුයේ ය. පැරණිතම වංශ කථාවෙහි මේ රජු ගැන සදහන් වන්නේ අල්ප වශයෙන් වුව ද පසු කලෙක ජන ප‍්‍රවාදයෙන් මොහු ගැන පතිරී ගිය කීර්තිය විශාල ය. මද්‍යතන කාලයේ ලියැවුණු පොත  පතේ සදහන් වන අන්දමට මේ රජු ගේ පියානන් ගේ රාජ්‍ය කාලයේ දී කොරමන්ඩල් වෙරළ බඩ කාවේරි නම් පටුනෙහි වාරි කර්මාන්ත පිණිස මේ රටින් දොළොස්දහසක් පමණ ජනයා යවන ලද්දේ ය. නමුත් මෑත කාලයෙහි ලියන ලද රාජාවලියෙහි මේ සිද්ධිය විස්තර වන්නේ චෝළ රජු මේ රට ආක‍්‍රමණය කොට සෙනඟ ගෙන ගිය ලෙසට ය. නගරයේ තොරතුරු දැනගනු වස් රාත‍්‍රි කාලයෙහි වෙස්වළා වීධී සංචාරය කළ ගජබා රජුට එක් ගෙදරක ස්ත‍්‍රියක් ඒ රාත‍්‍රියේ අඩනු ඈසී ඒ කුමක් නිසාදැයි විමසා බැලූ කල් හි ස්වකීය දරුවන් දෙදෙනාත් එතෙරට ගෙන ගිය සෙනග අතර වු හෙයින් ස්ත‍්‍රීය ශෝක කළ බව දැන ගත්තේ ය. පිය රජු ගේ කාලයේ සිදු වු දේ නොදැන සිටි රජ ඒ අසා සේනාව රැුස් කර ගෙන යන්නට සිතූ නමුත් තනි ව තමා ම ගොස් තමන් ගේ රටින් ගෙන ගිය සෙනග ගෙන එන්නට සිතා ගත්තේ ය. ඒ ගමන පිළිබද විස්තරය රාජාවලියෙහි මෙසේ සදහන් වේ.  ර්‍ණනිලමහ යෝදයා” කැටුව ගෙන ගොස් යගදාව ගෙන මුහුදට ගසා දිය දෙබේ කොට සිට සිට ගොස් සොළිපුරයට වැද සොළී රජ භය ගන්වා සක් රජ මෙන් සිංහාසනය මැද වැඩ හිද ගත. නීලමහ යොධයා ද එනුවර ඇතුන් අල්ලා එකකු ගෙන් අනිකකු ඇඟ ගසා මරා දමන්නේ ය. මෙසේ සොළිපුර පාළු කරන විට සොළි රජහට ඇමති සැළ කළාහ. සොළි රජ එබසට සිංහල සේනාව මෙපුර නසන්නට ආවාද කියා ගජබා රජු අතින් ඇසී ය. එබසට ගජබා රජ කියන්නේ මා කැටුව ආ කුඩා කොළු මිස වෙන හමුදාවක් නැත කියා නීලමහ යොධයා ගෙන්වා ගජබා රජ ළඟ සිටවීය. එබසට සේනාව නැතිව රජ තනිව ආවේ මන්දැයි ඇසු විට නුඹගේ පියරජ අප ගේ පියාණන් අවධියේ දොළොස් දහසක් සිංහල මිනිසුන් ගෙනාවේ ය. ඔවුන් ගෙන යාම පිණිස ආමි කියා ගජබා රජ කී සද දෙව්පුර ගොස් අසුරයුද ජය ගත්තේ පළමු අප කුලයේ රජෙක කියා සෙනග ගෙන්වා දෙන්ට බැරිය කීය. එබස් ඇසු ගජබා රජ කෝප ව මෙනුවර නසා අළු කර දමමි. පමා නැති ව මාගේ සේනාවට සූවිසි දහසක් දෙවයි කියා, වැලි මැඩ දිය මිරිකා පාමින් යගදාවෙන් දිය මිරිකා පාමින් සොළි රජ භය ගන්වා ගෙන සූවිසි දහසක් පොළි ලා මිනිසුන් ගෙන පත්තිනි දෙවියන් ගේ රුවන් සලඹත්</p>
